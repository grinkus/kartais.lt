---
date: 2019-09-07T13:51
title: apie prikepėlius
---

Jei tavo siela prikepusi prie paviršiaus po penktadieninio lėbavimo su įvairaus
plauko personažais, žinok, tu toks ne vienas. Mūsų bent jau du.

Dar egzistuoja ir visokių kitokių problemų. Prieš man išeinant į rūką, aš noriu
supratimo. Apie kryptis susimąstau retai, sako tas hipotetinis žmogus, kuris
kalba šitoj pastraipoj. Svarbiausia man, kad mane visi suprastų, užjaustų ir
atjaustų (kad ir kuo skiriasi tų dviejų žodžių reikšmės). Dar aš noriu, kad tai
įvyktų tiesiog iš niekur nieko, be jokių ten _chatbot’ų_, cigarečių ir alaus.

Duokit man babkių, sako jau kitas hipotetinis žmogus. Man reikia babkių, kad
galėčiau labiau alaus ir labiau cigarečių. Dar kartais norėčiau labiau su
_cart’ais_ pavažinėt. Nu taip kad jau atsakančiai būtų. Šiaip tai aš babkių
gaunu -- kas mėnesį į savo banko sąskaitą. Bet aš dar noriu ir papildomų, kad
nu kažkaip ten kauptųsi ir galėtų jas naudot visa mano komanda. Nesu tikras _na
chera_, bet nu aš noriu; ir dar nenoriu savo babkių leist. Nes mano babkės yra
ne tavo babkės. Tavo babkės yra mano babkės. Normaliai, nu.

Aš tai noriu dar ir visiems padėti, nes jiems tai reikia mano pagalbos. Bet
labai kažkaip man nesigauna žinoti kam kokios pagalbos reikia ir kaip ten
įsipaišau aš. Nu čia jau trečias hipotetnikas, žinai. Aš šiaip labai pūkuotas
ir meilus, ir dar net žalią šviesytę užsidegu, kai noriu intymaus.

Bet nichuja nenoriu to viso bedugnės žiūrėjimo į mane, ir žiauriai nenoriu
atiduot savęs. Nenoriu parodyt, nes galiu būt atstumtas. Nenoriu bandyt suprast
kas vyksta, nes geriau, kad man pasakytų. Ir pasakyti turėtų netgi be jokios
užklausos -- _va taip vat_ tiesiog, man šviesytę uždegus. Nes aš trukdyt
nenoriu. Nenoriu suartėt. Noriu turėt savo atstumą ir kažkaip sumažint atstumą
tarp mūsų, žinai?

_Ką blet?_ Aš tai nežinau. Reikia labiau austis ir atsiduot. Pasitikėt ir
žiūrėt kiek pasitikėjimas yra neteisingas, ir keisti planą _accordingly_,
žinai.
