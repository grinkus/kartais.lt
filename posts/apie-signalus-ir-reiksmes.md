---
date: 2019-01-30T18:12
title: apie signalus ir reikšmes
---

Brangių brangiausia tiesa – komunikuojant reikia komunikuoti. Tipo užsimanius,
kad visi žinotų, kad egzistuoja kažkoks signalas, man mašinos kužda, kad reikia
gauti sutikimą apie signalo priėmimą. Mašinos mašinom… taip chebra kariuomenėse
jau kuris laikas komunikuoja. Priėmiau.

Kai signalas nutyla, greičiausiai reiškia, kad jis nebereikalingas. Nes nu mums
iš vienas kito pagarbos atrodo, kad reiktų komunikuoti dalykais, kurie yra
reikalingi. Čia kad nesulaužoma logika būtų.

Komunikuoti galima dar ir visiškai asinchroniškai, kaip mus išmokė tėtis
_džiavaskriptas_. Mokė gal dar ir prieš jį, bet čia jau visiškai nesvarbu. Esmė
paprasta – komunikuoji į eterį. Adresatai, nors ir neaiškūs, patys imasi
tikrinti eterio ir, radę signalus, gali pulti mėgautis.

Dar, lyg ir protinga būtų signalint į tą eterį, kurio pralaidumas ir sklaida yra
didžiausia. _Teip_, teisiai internetams, _blet_. Kad internetai būtų išgirsti,
tada galima naudot _fallback'us_, kur tipo „susirenkam į posėdį, mielieji –
pasisėdėsim“. Net ir tada galima kalt dar _fallback'ų_, kur „labas, tai ką tu?“
Čia, suprask, akis į akį. Nu, tipo, burna į ausį. _You get it_.

Aš, kaip signalo skleidėjas, kuris yra suinteresuotas signalo sklaida, greičiu
ir kokybe, signalą, aišku, duodu į vieną eterį, apie kurį žino visi visi net ir
labai menkai susiję su signalo žinute. Idėja paprasta -- aš nesirenku kur
paduodu: paduodu ten, kur visi žino. O kam svarbu, tas atsirinks. Kam nesvarbu,
tas galės išfiltruot.

_Point'as_ yra neturėt _exception'ų_ kol jų galima neturėt. Kai mūsų eteris
pataps toooks jau praturtintas signalais, kad nu sunku bus protingam žmogui
susigaudyt, tada jau bus galima skelt eterį į du eterius. Žodžius naudoju
durnus, kad būtų _čiut čiut_ humoro, ale esmė tai svarbi. Įsikirsk.

Kai eteris išsidalina (kaip pavyzdžiui: miestai skirtingi, o žmogus – vienas)
gali gautis išskyrimas. Vieni tai bus pirmieji. Be jokios priežasties. Jos šiaip
tai nėra, bet iš kur žmogui žinot, kad jos nėra, kai apie jos nebūvimą nėra
signalų.

Priėmei?
