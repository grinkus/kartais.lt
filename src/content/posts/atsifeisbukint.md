---
date: 2018-02-09T16:25
title: atsifeisbukint
---

Aš užaugau laikais, kai blogint buvo krūta. Nu kaip čia pasakius… Gal ne
tai, kad „krūta“, bet jei norėjai būt _kas nors_ internetuose, tai jau
turėjai turėt blogą. Aš dar užaugau ir laikais, kai IRC buvo pagrindinis
komunikacijos kanalas internetuose. Dabar tie internetai jau visai
kitokie ir aš galvoju, kad gal būtų laikas grįžt prie paprastesnių
laikų.

Mano užmojai prasidėjo nuo paprasto susimąstymo apie įgūdžius ar
savybes, kurias turėtų turėti žmogus, kurį norėčiau samdyti. Primečiau,
kad kietas yra žmogus, kuris rašo. Nu nes jei jau rašai, tai reiškia
užsiimi kažkokiu tai aktyviu ir sąmoningu mąstymu. Arba šiaip tau
žodžiai svarbu. Bet ir viena, ir kita man atrodo visai neblogomis
savybėmis.

Ir šiaip jau; nusprendžiau jau prieš kurį laiką, kad būtų sveikiau mesti
feisbukus ir tviterius su visais _láikais_, _šierais_ ir _retvytais_.
Net jei ir post'ina ten žmonės kokį tai vertingą content'ą, tai
atsiranda belejonas shitposter'ių, kurie kartoja tą patį. Nu krūta, jo,
bet man atrodo, kad būtų geriau grįžti prie laikų, kuriais informacija
buvo ieškoma, o ne randama random'u. Kai tu galvoji apie tai, ką norėtum
sužinoti; kokios informacijos tau reikia, kad pasidarytum ką norėjęs.
Palyginus aiškius norus, su tiesiog susitaikymu su turiniu, kurį gauni
iš visų feed'ų (jo jo, reddit'as irgi tas pats bullshit'as), tai yra
gerokai vertingesnė informacija. Jau vien dėl to, kad ji padeda kažkokį
tai tikslą pasiekti.

Tiesa, reiktų sakyt, kad gal čia tiesiog balanso reikia: trupučiuką
sveikiau rinktis ką veiki dienos bėgy – nes, tipo, reikia ir vieno, ir
kito sveikoj mityboj: suprask, ir tikslo siekti kryptingai, ir leistis
į nežinomas upės sroves, kad duotų kažkokių tai naujų idėjų.

Bet kokiu atveju, minčių padėjimas ant popieriaus yra vertinga veikla:
išsikratymas minčių iš galvos ant vienos plokštumos, kai jas po to gali
pasinagrinėt arba grįžt prie jų po kurio laiko. Chat'inimas su chebra
irgi yra gera veikla, ale be rašymo man atrodo tai trupučiuką _prėska_
gaunasi.
