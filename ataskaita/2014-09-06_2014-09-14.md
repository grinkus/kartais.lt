---
---

Lietuviškas YouTube’as pilnas jaunimo, nagrinėjančio temas, kurios ir
aktualios jaunimui. Gaila, bet neradau nei vieno kanalo, kuris rodytų
darbo procesą ar jo vaisius. Dauguma – komedijos bandymai arba
dienoraščio įrašai.

Kad jau taip, tai ir aš pasivloginau – įrašo pradžioje iframe’as rodo
video puslapį. Dienai baigiantis padariau dar vieną įrašą ir eilė
pasibaigė savaitės vidury įrašytu. Tuo ataskaita.tv ir baigėsi; bent jau
kuriam laikui. Video įrašinėjimas paprasčiausiai reikalauja daugiau
laiko, nei brūkštelėjimas užrašų knygelėje, kurio man, kaip ir, užtenka.

Vlogas, kad ir kaip daug laiko reikalautų, turi labai gerą pašalinį
efektą – dienos eigoje mąstydamas apie ką nors įdomaus vis
prisimindavau, kad _reikia_ šitas mintis įrašyt. Taip jos niekur
nepabėga ir lieka galvoj ilgesniam laikui; tuo tarpu turint tik užrašinę
– ranka numoju ir galvok negalvojęs – mintis pabėgo.

---

## Parūkymo įžvalgos

Dažnas rūkalius, neturintis cigaretės kišenėj prieina prie manęs
rūkančio ir bando išaiškinti kaip jam dabar reikia, kad aš būčiau
vaišingas. Aš galvoju, kad būtų gerai padaryti mainus: mirties dozė – į
„kas tau šią savaitę gero nutiko“. Įsirašom, ir, tamsta, galite
laimingai tęsti savo keliones trumpam pamiršęs priklausomybių naštas.

## Tavo tėvas

Mintis novelei. Imi knygą į rankas ir skaitai apie gyvenimą, kuris
velniškai panašus į tavąjį, išskyrus tai, kad tėvo niekada neturėjai, o
knygoj, pasirodo jis visada dalyvis. Kartu su tavim. Tavo tėvas –
fiktyvus herojus. Pirmas lietuviškas sci-fi comedy/horror-story?

## Morfologija

- [Užrašas dizaino
  procesui](http://creatingminds.org/tools/tools_ideation.htm). Verta
  būtų nagrinėti konceptą išskiriant jo sudedamąsias dalis. Jungti
  metaforas, kurios prieš išskaidymą negalėjo būti taip paprastai
  sujungtos.
- Mąstant apie reikalą, aprašytą praeitu sakiniu parkelyje, kilo mintis
  generuojamam menui. Būtų įdomu parašyti programą, kuri gebėtų sukurti
  naujas augalų rūšis iš to, ką žmonija žino apie augalus iki šiol. Viso
  to rezultatas būtų keliais sluoksniais piešiamos struktūros, kurias
  atspaudus ant drobių – tiesiai į galeriją.

## Atspindžiai

Smagu būtų prisabančint daug mažų veidrodžio gabalėlių ant medžio lapų,
kurie judinami vėjo nukreiptų saulės zuikučius vairuotojam tiesiai į
veidus. Tiesa, šviesa sklaidytųsi – reiktų rasti teisingą veidrodžiuko
formą ir pagalvoti kaip ją masiškai pagaminti. Reikia arba šviesaus metų
laiko, arba ieškoti mieste apšviesto gamtos kampelio, kad jis galėtų
taškyt smegenis naktiniam.

## Istorija

Tai kad jau tiek visko pridariau, pats laikas pagalvoti apie vadovėlio
rašymą. [Grafinio dizaino
istorija](http://gds.parkland.edu/gds/!lectures/history/0010_why/why.html).
Tik dėl to, kad aš nieko apie ją nežinau, o rašymas būtų puiki veikla,
kuri verstų mokytis ir, tuo pačiu, padėtų mokyti kitus, nes aš pats
būčiau bandymo triušis ir galėčiau sekti kaip mokausi pats.
