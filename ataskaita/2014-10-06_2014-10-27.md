---
---

[Kadais
rašiau](http://ataskaita.kartais.lt/2014/09/22/uz-rugsejo-14-rugsejo-22-2014.html)
apie norą parašyti [interakcijoms](http://interakcijos.lt) straipsnį. Be
jokio tikslo, tiesiog iš solidarumo – norėčiau, suprask, padėti. Ir, man
rodos, pagaliau radau temą, kurią norėčiau panagrinėti: [Design
Open](http://designopen.org/). Tai yra iniciatyva dizaino industrijai
dalintis savo procesais, mintimis ir klaidomis taip, kaip tai daro
[FOSS](http://en.wikipedia.org/wiki/Free_and_open-source_software) ir
[Open Hardware](http://en.wikipedia.org/wiki/Open_source_hardware)
kūrėjai.

Jau kuris laikas vis pagaunu save karts nuo karto atsidarant [Jungtinės
Karalystės valdžios
vartus](https://gds.blog.gov.uk/2011/07/29/alpha-gov-uk-wrap-up/) ir
svajojant kaip vieną dieną ir aš dirbsiu prie tokio lygio ir kokybės
projekto. Būtų labai smagu apjungti tas dvi temas ir papildyti jas
bandymu pasidomėti su lietuviškos valdžios atstovais (tebūnie tai
žmonės, kurie budi prie telefonų) apie galimybę tobulinti jų
tinklalapius. Nepriklausomai, be atlygio ir atvirai pasauliui. Taip,
kaip tai darytų Design Open chebra.

---

Spoksant į tuščią balkono sieną Viltei iš jo išnešus pomidorus, kilo
mintis pačiam pabandyti užauginti [gyvą pomidorų (ar kokių prieskonių)
sieną](http://www.bltrobotics.com/farm.php) su automatiniu laistymu ir,
galbūt, saulės šviesa. Kaip sako, roges ruošk vasarą, o apie [gyvą
sieną](http://hackersphere007.blogspot.com/2014/06/the-living-wall.html)
mąstyk spalio mėnesį. [GardenBot](http://gardenbot.org/about/) turi
daugiau nuorodų.

Smagus daiktas turint pinigų – [fotosintezės
analizatorius](http://www.adafruit.com/products/1722) (gerą žodį
sugalvojau, ką?).

O iki kol galėsiu pasistatyt šiltnamį, su dirbtiniu saulės apšvietimu –
[blinkenlight](http://blog.blinkenlight.net/) turi milijoną idėjų
mokymuisi.

---

Worst business idea of the week: generative programmable posters – you
code, we print. Nors, įtariu, galėtų ir suveikti.

Iš posterių minties – pardavinėti specialius makerspace poster’ius
žmonėms, norintiems mus paremti. Ir mums kapeika, ir jiems plakatas.
Nors ir su rėmais, kad juos kur.

---

Dabar bandau darbintis. Buvau keliose vietose, pasikalbėjom, bet visose
jose vis išlįsdavo toks sakinys: „<…>, bet pas mus taip nebūna“. Ir aš
niekaip nesuprantu kodėl. Man belieka daryti išvadą, jog žmogus, kuris
taip sako, yra dirbęs tokioje (nepageidaujamoje) aplinkoje ir dėl to jam
gėda, todėl kaip ginybos mechanizmą naudoja „bet pas mus tai ne taip“,
arba „pas juos“ yra būtent taip, kaip jie sako, kad nėra, ir dėl to
jiems gėda pripažinti, kad jie apie tai žino (nes nieko dėl to
nekeičia).

Ir kai pitch’inat, chebra, savo kompaniją potencialiam darbuotojui, nu
nenaudokit perk’ų kaip jie ką nors keistų. Jie yra tik add-on’as, o ne
sprendžiamasis faktorius. Kai juos vardinat, kaip tai būtų žiauriai
dideli pliusai jums, man belieka galvoti, kad visa kita (suprask,
darbas, kurį reikia padaryti po to kai suvalgai visus maistus skiriamus
tau ir išgėrus visą ofiso alų) – gerokai nekvepia. Tai tik reiškia, kad
jūs negalvojat apie savo darbuotojus, kurie alaus negeria, ar į
kompanijos vakarienes negali eiti, nes jie ir taip jau gyvenimus turi.
Suprantu, kad tokie perk’ai yra kietai twenty-odd-year-olds’am, bet ne
visiems kitiems.
