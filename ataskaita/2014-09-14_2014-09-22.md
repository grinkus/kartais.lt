---
---
Aš įtariu rūkalius susimokymu. Nuo praeito įrašo niekas dar nepaprašė
rūkyt, nors iki šiol statistiškai būdavo vienas-kablelis-penki prašytojo
savaitėje.

Aš juos stebiu.
---

Ataskaita dabar bus savaitgalinis reikalas. Savaitgalis, nežinantiems –
dienos nuo šeštadienio iki pirmadienio imtinai. Ir nereikia man pasakot
kaip aš kažko nepadariau.

---

Sekmadieniu (vakar) pažymėtam įraše turiu pakeverzojęs „savaitės minčių
stygius – glaudžiai susijęs su darbo įdomumu: kuo daugiau nuoširdžiai
dirbu, tuo mažiau turiu ką papasakoti.“

Įtariu, kad tiesos yra, nes šita ataskaita trumpiausia.

Šiandien dar nusprendžiau, kad reikės kada
[interakcijoms](http://www.interakcijos.lt/) pasiūlyti pastraipsniuoti.
Nesu tikras ar jie linkę į dizainą, procesą ar saviiešką, ale pajudint
būtų smagu. Tuo pačiu ir pasidaryčiau _published_ autorius, kas jau
savaime reiškia, kad galėsiu autobusais važinėt veik už dyką.

---

O šiaip tai daug svarbiau yra tai, kas patinka man rezultate, kurį gaunu
perfiltravęs visus projekto reikalavimus ir taikinius, nei tai, ką aš
įsivaizduoju esant kietu daiktu. Mano akis yra geriausia akis. Man.
