---
start: 2014-08-29T21:00:00Z
end: 2014-09-05T21:00:00Z

---
> „Mes pusę dienos gerdami diskutavom apie dalykus.“

Ir viskas prasidėjo nuo nuosprendžio sau, kuris sakė, kad daryt reikia. Iš to reikalo daryt, dar būtų gerai ir rodyt _kaip_, _kam_ ir _kodėl_.

Taip ir gimė ataskaita pradedant projektu „aš“. Su Aurelijum pasikalbėjus apie bendražygių aktyvumą siekiant nirvanos ir profesinio praregėjimo nusprendžiau, kad mano amžinas noras mokytis ir mokyti turėtų būti atgaivintas. Ir fortūna išsišiepė.

> Are there any graphic design podcasts? I’d really like to listen to a show that rounds up latest work, interviews with studios etc.
>
> — Mark Boulton (@markboulton) [September 1, 2014](https://twitter.com/markboulton/status/506422702673264641)

Čiūvai iš [Through Process](http://www.throughprocess.com/) kalba apie mokymą, darymą ir [rodymą rezultatų](http://walking.designcrit.com/). Gal tik ne visada procesas randa vietą tarp to rodymo, bet tai pakeičiama. Bet kokiu atveju, „Through Process“ būtina paklausyti, ar bent jau peržvelgt autorių biografijas.

Apie procesą plačiau kalba [The Art Assignment](https://www.youtube.com/user/theartassignment).

***

Aš sakau, kad darau _frontend’ą_, nors iš tiesų visada buvau dizainan linkęs. CSS’ai ir JS’ai tiesiog padeda papasakoti klausytojui mano mintį tokioje medijoje, kurioje gyvens galutinis rezultatas. O dabar jau pats laikas rimčiau pasinerti į grafiką. Sakau „į grafiką“ tik dėl to, kad abi veiklos: ir grafikos dizainas, ir programavimas – labai jau pavaldžios dizainui.

Siekiant bendruomenės, kuri norėtų mokytis ir mokyti, proceso rodymas ir jo [ardymas prieš visus](http://pbs.twimg.com/media/BwjddRsCUAAw_fl.png:large) man atrodo svarbiausia dalim. Iki šiol vis dar nerodau Viltės reikalų, savo pasivaikščiojimų ir savo blogo (ataskaita turėtų tapti minčių kratiniu, o bloge – plačiau nagrinėjamos konkrečios mintys).

***

Yra veikėjas pavadinimu [Aram Bartholl](http://datenform.de/index-hold.html), kuris turi mintį [_offline_ menui](http://datenform.de/offline-art-new2.html) – žiauriai noriu tokių prisėt mieste.

Kitas veikėjas – Malwin Béla Hürkey [priminė mintį, kad aš turiu kelis šriftus kurių taip niekad ir neišdirbau](https://www.behance.net/gallery/19004863/Nihon-Typeface), nes tada dar nežinojau, kad procesas yra vienodai svarbus lyginant su rezultatu. Anksčiau rezultatas manęs nedomino. Būtų smagu juos _revisit_’int.